[
{"url": "https://www.sport5.co.il/articles.aspx?FolderID=401&docID=355975", "title": "\r\n                        ביקור מולדת: מי הישראלי שאתם הכי מחכים לו?", "sub_title": "\r\n                        נמל התעופה מוכן: מחר נדע את מי תפגוש מכבי תל אביב בליגה האירופית, וגם הליגיונרים בתמונה - החלוץ הלא מוערך, היהלום המבטיח או הבן האובד האולטימטיבי? הצביעו בסקר", "body": "רובם לא \"יחזרו הביתה אחרי עשרים שנה\" (לפעמים זה אפילו לא עשרים חודש), כמו שכתב יהונתן גפן לדייויד ברוזה, אבל כמה מהם עשויים לעמוד בפני \"ביקור מולדת\". מחר (שני), בשעה 14:00 נדע כולנו את מי תפגוש מכבי תל אביב במסגרת סיבוב הנוק אאוט הראשון של הליגה האירופית. \n\nובין השמות החזקים שנמצאים בדרג הראשון - קבוצות כמו באייר לברקוזן, ריינג'רס, נאפולי, מילאן או טוטנהאם - ניתן למצוא גם כמה שמות מעניינים: בנים אובדים, או תושבים חוזרים, שיחזרו לביקור בישראל אחרי תקופה. הנה כמה מהשמות - שלושה ליגיונרים, ומאמן אחד - שיהיה מעניין לראות בחזרה בישראל.\n\nאבל לפני כן - \n\n רומא, ארסנל, באייר לברקוזן, ריינג'רס, פ.ס.וו איינדהובן, נאפולי, לסטר סיטי, מילאן, ויאריאל, טוטנהאם, דינמו זאגרב, הופנהיים, מנצ'סטר יונייטד, קלאב ברוז', שחטאר דונייצק, אייאקס.\n\nThis week's star performers! 🔥 Who would you pick as captain? ©️\n\n | \n\n | \n\n | \n\nהאמת היא שהכהונה של המאמן ההולנדי במכבי ת\"א היא מעט טריקית. ברמת הכותרת - הוא לא זכה עם מכבי באף תואר, דבר שמכבי לא היתה רגילה אליו עד אותה עונה (2015/16). אחרי שנה של \"טרבל\", שבה זכו בכל התארים האפשריים, מכבי לא הניפה אפילו תואר אחד - לא האליפות (שעברה לבאר שבע), לא הגביע (שהפסיד למכבי חיפה) ואפילו לא בגביע הטוטו. ובכל זאת, הוא מאמן שלא הפסיד במכבי (80% הצלחה בליגה), ונחשב בעיני רבים לאחד מטובי המאמנים שהיו כאן (תואר שהוא הוכיח גם באייאקס, וגם בבאייר לברקוזן). בוס אפילו היה כאן העונה עם קבוצתו הגרמנית, וניצח את הפועל באר שבע 2:4. יחתום דרכון פעם שנייה בנתב\"ג?\n\nהשנים הארוכות באירופה כבר כמעט השכיחו את זה, אבל דאבור החל את הקריירה שלו במכבי תל אביב. שלוש שנים הוא שיחק במדי המכבים, עד שזכה לחוזה האירופי הראשון בגראסהופרס השווייצרית. הוא כבש כאן 24 שערים ב-88 הופעות, זכה עם מכבי באליפות של 2013 (יחד עם שחקן אחר שיופיע ברשימה). דאבור אפילו היה מועמד בתקופה מסוימת לחזור למכבי ת\"א, לפחות ע\"פ השמועה, אך בסופו של דבר בחר להישאר באירופה. נכון לימים אלה, מעמדו של דאבור קצת לא ברור - אבל בהתחשב בעובדה שהמשחקים נערכים רק בחודש פברואר, בהחלט ייתכן ונראה כאן את החלוץ מנצרת משחק נגד הקבוצה בה שיחק ושגשג.\n\nאז לסולומון, ספציפית, אין היסטוריה עם מכבי; הוא פגש את הצהובים רק פעמים ספורות מאז שעלה לבוגרים במדי מכבי פתח תקווה, ואפילו כבש נגדה פעם אחת (במאי 2017, פ\"ת ניצחה 1:2 וסולומון כבש את השער הראשון שלה במשחק, כשהיה בן פחות מ-18. ובכל זאת, יהיה מעניין לראות את סולומון שוב בארץ, הפעם בגרסה השלמה ביותר שלו: כשחקן מגובש, חזק, שמגיע עם המון להט ואפילו עם רזומה (אחרי שתי עונות בצ'מפיונס ושערים נגד מנצ'סטר סיטי וריאל מדריד). האם מכבי תוכל ליהלום מכפר סבא? נחכה ונראה.\n\nאיך לא? הקרם דה לה קרם, האמא של הבנים האובדים. מי בכלל זוכר שזהבי בכלל גדל בהפועל? בתום שלוש שנים בהם שיחק בצד הצהוב של תל אביב, כל זכר לאדום שבו גדל נמחק ממנו. זהבי רשם 168 הופעות בכל המסגרות במדי המכבים, כבש 127 שערים - וממכבי יצא אל הקריירה שלו, ששברה שיאי שערים (והכנסות) בסין. ואפילו פיקנטריה אקטואלית יש במשחק הזה: המעמד של זהבי בהולנד לא ברור, ולא מעט אנשים תוהים האם בכלל הוא יוכל למצוא את מקומו באיינדהובן. מי יודע? המשחק הרי בפברואר, חלון ההעברות בינואר - אולי למשחק הזה הוא בכלל יעלה כשחקנה של מכבי תל אביב....", "published_date": "  13.12.20 - 13:54\r\n                        \r\n                        ", "source": "Sport5"},
{"url": "https://www.sport5.co.il/articles.aspx?FolderID=64&docID=355964", "title": "\r\n                        מכבי תל אביב: הרוטציות של יורגוס דוניס לקראת הפועל חיפה", "sub_title": "\r\n                        יונתן כהן, דן ביטון ולואיס הרננדס עשויים להישאר מחוץ להרכב, אילון אלמוג ואופיר דוידזאדה יעלו ב-11", "body": "בתום האופוריה מחגיגות ההעפלה לשלב הבא בליגה האירופית, מכבי תל אביב מנסה לרדת לקרקע. הערב (ראשון, 20:45) היא חוזרת לליגה - למפגש מול הפועל חיפה, שתגיע במומנטום חיובי עם הפסד בודד בחמשת המשחקים האחרונים. בפניו של יורגוס דוניס הערב, תעמוד המשימה שאיתה יתמודד - ככל הנראה - לאורך כל העונה הקרובה: חלוקת עומסים.\n\nשלושה שחקנים צפויים לנוח במשחק הערב בבלומפילד: הבלם לואיס הרננדס, הקשר דן ביטון והחלוץ יונתן כהן - שלאחרונה שיחקו המון משחקים באופן רצוף, ועל כן הם עשויים להישאר לכל הפחות מחוץ להרכב. בכל מקרה, הכל מתבסס על הנחות בלבד, מאחר והמאמן היווני לא תרגל הרכב לקראת המשחק, והשחקנים ערכו אימון קל בלבד. כמו כן, שחקנים שנמצאים תחת עומס נשאלו האם הם יוכלו לפתוח.\n\n\"חלק מהשחקנים עייפים מאוד, ודוניס יצטרך לעשות קצת שינויים בסגל כדי לרענן\", חיזקו שחקנים בקבוצה את ההחלטה המסתמנת של דוניס. מעבר לכך, המאמן היווני זיהה את החולשה של האלופה במשחק ההגנה, ושם דגש על כך באימונים. בכל מקרה, דוניס שלח מסר באשר למי שפחות שיחק עד עכשיו: \"הדלת תמיד פתוחה למי שעובד באימונים, אבל בשביל זה צריך לעבוד קשה\".\n\n דניאל טננבאום; מאור קנדיל, איתן טיבי, שרן ייני, אופיר דוידזאדה; דן גלזר, דור פרץ, אייל גולסה; טל בן חיים, אילון אלמוג (יונתן כהן), אלכסנדר פשיץ'.", "published_date": "  13.12.20 - 10:52\r\n                        \r\n                        ", "source": "Sport5"},
{"url": "https://www.sport5.co.il/articles.aspx?FolderID=64&docID=355838", "title": "\r\n                        מכוער, אבל יעיל: דוניס התעלה על איביץ'?", "sub_title": "\r\n                        הצלחה באירופה מול שלטון יחיד בליגה. פרשני הערוץ ניתחו", "body": "הכדורגל רחוק מלהרשים, בטח בזירה המקומית, אבל גם זה לא מנע מיורגוס דוניס לחגוג את ההעפלה של מכבי ת\"א לשלב 32 האחרונות בליגה האירופית עם המשפט \"אין אף מאמן בקפריסין או ביוון שיותר טוב ממני\". ועדיין, חלק מאוהדי מכבי ת\"א, בעיקר תומכיו הנלהבים של ולדימיר איביץ', כנראה יחלקו על היווני. אז מה עדיף: הצלחה באירופה או שלטון יחיד בליגה?\n\n\"אני לא יודע אם יורגוס דוניס, מאמן מכבי ת״א, הוא המאמן הכי טוב ביוון או בקפריסין כפי שהתבטא לאחר המשחק - שכן אני ממש לא מכיר את המאמנים במדינות השכנות\", ניתח פרשן ערוץ הספורט, \n\n. \"מה שכן אני יודע משיחות שעשיתי וממה שראיתי, זה שדוניס מאמן הרבה פחות טוב מוולדימיר איביץ' שאימן את מכבי ת״א שנתיים - אבל דוניס הצליח באירופה הרבה יותר מאותו איביץ'\". \n\n\"מכל הבחינות, מכבי ת״א של העונה לא מספיק טובה\", המשיך פרימו. \"המשחקים שלה קשים לצפייה ולא כל השחקנים משחקים ביכולת של העונה שעברה, אבל את דוניס ומכבי ת״א זה כמובן לא מעניין אחרי ההעפלה לשלב 32 האחרונות בליגה האירופית. כסף גדול יש? הליגה לא ברחה בינתיים? זה מה שחשוב. גם אם המאמן לא משהו בכלל\". \n\n\"בכדי שנשנה את הדעה על המאמן היווני, לא מעט שחקנים צריכים להשתפר ואחרים חייבים להיכנס לרוטציה\", סיכם פרימו. \"יש סגל מצוין גם על הספסל. ובמשוואה הזאת בין שחקנים למאמן, אני תמיד בצד של השחקנים. הם אלא שעושים את המאמן. עם דוניס הם שיחקו אותה באירופה, ועם איביץ' לא. ומה זה חשוב אם המאמן מספיק טוב או לא, מה זה חשוב שהם איבדו נקודות בליגה לקבוצות עם תקציב שנמוך משלהם ב-90 אחוזים. הכי חשוב זה שהם עלו שלב ואולי נראה כאן את מנצ׳סטר יונייטד, את מוריניו, את זלאטן או את מנור סולומון. שווה, גם אם המאמן לא משהו\".\n\n, פרשן נוסף של ערוץ הספורט ומאמן בדימוס, הצטרף לדיון והוסיף: \"פרימו, זה הכל שאלה של סגנון אימון. דוניס מפקח על צוות שמעביר את האימון, בעוד איביץ' העדיף להעביר את רוב האימון בעצמו. בדיוק כמו שסלובו מפקח על צוות, ואילו גיא לוזון או רוני לוי מעדיפים להעביר את רוב האימון. בסוף זו שאלה של קבלת החלטות של המאמן ברגע האמת, ודוניס ניהל את המשחק בצורה סבלנית וחכמה. בולט כי מכבי התכוננה היטב לנקודות התורפה של סיבאספור\". \n\nסיכם: \"להוציא מקרה חריג על רקע חוסר התאמה אישי מובהק, העיסוק במעמדו של דוניס הוא יותר ממופרך. מכבי תל אביב, לכל הפחות, עומדת בהצלחה בכל יעדיה המקצועיים - ועוד תלך ותשתפר. אחרי שנתיים נטולות התמודדות אירופית, עליה לשלב הבא, גם בבית נוח, זה הישג של ממש\".\n\nנציין כי בעוד דוניס עושה חיל בזירה האירופית ומעט מדשדש בליגה הישראלית, ולדימיר איביץ' עושה חייל בווטפורד מלגת המשנה באנגליה. אקס הצהובים זכה בתואר מאמן חודש נובמבר בצ'מפיונשיפ, כאשר באותו פרק זמן קבוצתו צברה 11 נקודות בחמישה משחקים. כעת, הצרעות במקום השלישי בליגת המשנה באנגליה. ", "published_date": "  11.12.20 - 14:31\r\n                        \r\n                        ", "source": "Sport5"},
{"url": "https://www.sport5.co.il/articles.aspx?FolderID=64&docID=355930", "title": "\r\n                        בנתניה חגגו: \"אנחנו לא אפיזודה חולפת\"", "sub_title": "\r\n                        מחמאות לעמוס, ביקורת על ההגנה. כהן ייעדר מול מכבי ת\"א", "body": "שבוע לא פשוט עבר על מכבי נתניה כשבית הדין המשמעתי גזר קנס על המנכ\"ל ניב גולדשטיין והרחיק את המגן השמאלי זלאטן שחוביץ' לשלושה משחקים נוספים, אבל היהלומים הצליחו לעצור את כדור השלג ואחרי ארבעה משחקים ללא ניצחון ו-365 דקות ללא שער זכות, הצליחו לחזור למסלול הניצחונות באחד המשחקים הכי מהנים שהיו העונה בליגת העל. נתניה ניצחה 2:3 את מכבי פ\"ת שעד המפגש אתמול ספגה הכי פחות בליגה. \"נתניה היא לא אפיזודה חולפת\", אמרו במועדון בזמן שהשחקנים חגגו בחדר ההלבשה באצטדיון ר\"ג.\n\nשער הבכורה של אביב אברהם בליגה, השער השישי של העונה של יונס מלדה מטעות של מרקוס דיניז ושער ניצחון של חן עזרא הובילו לניצחון, כשנתניה הוכיחה אופי שחזרה למשחק אחרי שספגה שני שערים. את מירב המחמאות קיבל דני עמוס שעצר שלושה שערים בטוחים. \"אם לא דני, לא היינו בצמרת וזה צריך להדליק נורה אדומה\", אמרו בקבוצה.\n\nגם ריימונד אטפלד מבין שהוא צריך להיות מודאג ממשחק ההגנה הכללי. רותם קלר, כארם ג'אבר והבלם הנורבגי אקינסולה אקיניימי לא היו ביכולת טובה ובעיקר מאקיניימי מצפים להרבה יותר. \"נגד קבוצות טובות יותר כמו מכבי ת\"א ומכבי חיפה אנחנו נספוג כמו שהיה נגד אשדוד\", אמרו כמה מהשחקנים.\n\nמה שהעיב במעט על הניצחון הייתה הפציעה של אלמוג כהן, שככל הנראה קרע שריר והיום יעבור בדיקת אולטרסאונד. בכל מקרה הוא לא ישחק מול מכבי ת\"א בבלומפילד ביום רביעי, ובמשחק שלאחר מכן בליגה מול בני יהודה כשיובל שדה יקבל את הקרדיט בקישור.", "published_date": "  13.12.20 - 07:54\r\n                        \r\n                        ", "source": "Sport5"},
{"url": "https://www.sport5.co.il/articles.aspx?FolderID=401&docID=355811", "title": "\r\n                        יורגוס דוניס: \"אין בקפריסין או ביוון מאמן טוב ממני\"", "sub_title": "\r\n                        אחרי העפלה לשלב הבא באירופה, מאמן מכבי ת\"א עלה להתקפה: \"אנשים אומרים דברים לא נכונים\". שחקנים בקבוצה: \"איבדו פרופורציה\". וגם: נושא הרכש וחלוקת המענקים", "body": "אחרי הניצחון היוקרתי של מכבי תל אביב על סיבאספור והעלייה לשלב 32 האחרונות בליגה האירופית, \n\n הגיע מוכן למסיבת העיתונאים. אחרי שביום רביעי לא התייחס לשמועות בנוגע לפניה לטימור קצבאיה מאנורתוזיס, הוא שלח מסר חד, קצר וקולע לכל הדיווחים שרצות לאחרונה: \"אין אף מאמן בקפריסין או ביוון שיותר טוב ממני\".\n\nבמכבי תל אביב היה לחץ גדול לפני המשחק, גם כתוצאה מחשיבותו וכן בעקבות ההפסד לאשדוד. עם שריקת הסיום - ניכר היה שהרבה אוויר השתחרר, והשחקנים רקדו ושרו בחדר ההלבשה. \"זו צפירת הרגעה, כולם גאים על ההישג הגדול. אחרי אשדוד אנשים איבדו פרופורציות, דיברו על כך שהמאמן צריך ללכת ושאנחנו לא יכולים לזכות באליפות. כולם כאן בלי יוצא מהכלל מאמינים שנוכל לקחת אליפות נוספת, למרות פתיחה לא טובה של העונה\", אמרו כמה מהשחקנים.\n\nאגב, בהפסקת המשחק פנה דוניס לשחקנים ואמר: \"למה הפסקתם לשחק? תמשיכו ללחוץ ותחזרו לאיך שנראתם בחצי השעה הראשונה של המשחק\". השחקנים אכן יצאו עם מוטיבציה רבה למחצית השנייה ושיפרו את רמתם. ובדקה ה-66 הם באו על שכרם, עם שער ניצחון מרהיב של אנריק סבוריט. \n\nמבחינה כלכלית, הצהובים הרוויחו כמיליון וחצי יורו רק מהניצחון אמש: חצי מיליון על המקום השני בבית, חצי מיליון על העפלה ועוד 570 אלף יורו על הניצחון שהביא עוד שלוש נקודות; כזכור, השבוע פורסם בערוץ הספורט על כך שכל שחקן במכבי תל אביב יקבל בונוס בסך 20 אלף דולר על עלייה לשלב 32 האחרונות בליגה האירופית.\n\nבתוך כך, עם פתיחת חלון העברות בינואר, הכסף שנכנס לקופה גם עשוי לשמש לחיזוק הסגל. עם זאת, דוניס טען בסיום: \"זה לא הזמן לדבר על רכש בינואר, אבל אין ספק שזה דבר טוב להביא שחקנים חדשים. ניקוליץ'? בשלב זה הוא עדיין לא קיבל אישור לחזור להתאמן עם הקבוצה\".\n\nעל מערכת היחסים עם השחקנים שלו והעבודה המקצועית, אמר המאמן: \"אני מדבר עם השחקנים בכל יום, אנחנו עורכים שיחות ויודעים בדיוק מה הבעיות, ויודעים גם מה צריך לעשות כדי לפתור אותן. כולם מרוצים מהעלייה, ויחד עם זאת יודעים שעכשיו הליגה היא הדבר החשוב ביותר. יש לנו בעיה בהגנה וזה מה שצריך לשפר על מנת לצבור תאוצה\". \n\nבנוגע לחלוקת הדקות בסגל, אמר דוניס: \"מי שטוב, ומאותת לי באימונים שהוא טוב ועובד קשה, גם ישחק. מי שלא, לא יכול לקבל אצלי דקות משחק כרגע\". דוניס עבד בעברו במועדונים גדולים ורגיל ללחץ תקשורתי: \"כשמסתכלים על הסגל מבחינה סטטיסטית, תוכלו לראות ש-18 שחקנים שיחקו אצלי לפחות 10-12 פעמים וזה אומר הכל על חלוקת הדקות. זה גם אומר שמה שאנשים אומרים לא נכון\".", "published_date": "  11.12.20 - 06:16\r\n                        \r\n                        ", "source": "Sport5"},
{"url": "https://www.sport5.co.il/articles.aspx?FolderID=64&docID=355755", "title": "\r\n                        בשל השזרוע: ק\"ש עברה להתאמן בבוקעתא", "sub_title": "\r\n                        מצוקת מגרשים אילצה את הקבוצה לנדוד. וגם: ההכנה לבאר שבע", "body": "שזרוע החורף הגיע ואיתו התגלתה גם מצוקת המגרשים בישראל. בעקבות אי זמינותו של מגרש האימונים באיצטדיון העירוני, קריית שמונה נאלצה לנדוד. תחילה הקבוצה התאמנה באצטדיון הסינטטי בעיר, אך השחקנים התלוננו על פציעות. לדוגמא יוג'ין אנסה, שסבל מחבלה בקרסול והצוות המקצועי החליט לוותר על המגרש.\n\nבהמשך התאמנו באצטדיון בכרמיאל והשבוע הגיעו גם לבוקעאתא, כפר דרוזי ברמת הגולן בו גדל ויאם עמאשה מגדולי החלוצים בהיסטוריה של קריית שמונה. יש לציין כי בהנהלת המועדון פעלו במרץ על מנת למצוא חלופות בתקופת השזרוע.\n\nבתוך כך, הקבוצה המדורגת במקום הרביעי, במרחק של ארבע נקודות מהפסגה עם משחק חסר, מתכוננת לשבוע הכולל מפגשים עם הפועל באר שבע ובית\"ר ירושלים. לשמחתו של קובי רפואה, לרשותו צפוי לעמוד סגל מלא והוא לא מתכנן לבצע שינויים בהרכב עמו הוא רץ מפתיחת העונה.", "published_date": "  10.12.20 - 11:21\r\n                        \r\n                        ", "source": "Sport5"}
]